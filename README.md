# Telerik Seasson 2015/2016
# „Софтуерна академия на Телерик“ #
*Програмиране за начинаещи и напреднали*

„Софтуерната академия на Телерик“ e интензивна програма за обучение на софтуерни инженери, която предоставя практически опит и задълбочени знания по програмиране, необходими за вашето успешно кариерно развитие в ИТ индустрията.

Безплатното практическо обучение, част от инициативата „Академията на Телерик“, е подходящо както за напълно начинаещи програмисти, quality assurance инженери, developer support инженери и front-end разработчици, така и за хора с опит в разработката на софтуер.

В рамките на програмата ще изучите основите на програмирането, езика C#, HTML, CSS и JavaScript, съвременните технологии, технологии за създаване на мобилни, уеб и десктоп приложения. Отличилите се с най-високи резултати по време на обучението курсисти ще получат сертификат от „Академията на Телерик​“.

Заради състезателния характер на „Софтуерната академия на Телерик“ единствено курсистите, които демонстрират постоянна активност и отлични резултати по време на изпитите, имат възможност да продължат напред.

## Участие в „Софтуерната академия на Телерик“ ##

За да се включите в инициативата, е необходимо да кандидатствате и да се явите на входен изпит, който включва тест по информационни технологии, английски и IQ. Регистрацията за записване е отворена. Крайният срок за приемът на документи за новия сезон на „Софтуерната академия на Телерик“ е 10 март 2016 г. В момента може да се включите в курсовете в онлайн форма на обучение.

## Безплатно обучение за начинаещи и напреднали ##

Програмата е създадена за млади хора, които търсят своето професионално развитие като софтуерни инженери. Обучението е напълно безплатно за всички участници в курсовете по програмиране на „Академията на Телерик“, но изисква отдаденост и силна мотивация.

„Софтуерната академия на Телерик“ е подходяща за вас:

- Независимо дали сте абсолютно начинаещ, или имате опит в разработката на софтуер;
- Ако се интересувате от програмиране и софтуерни технологии;
- Ако търсите допълнително обучение, насочено към практиката;
- Ако целите да станете добър софтуерен инженер;
- Ако искате да се преквалифицирате и търсите работа;
- Ако държите да сте винаги в час със съвременните технологии;

След всеки курс се провежда изпит или защита на курсов проект, като само отлично представилите се имат възможност да продължат свето обучение в „Софтуерната академия на Телерик". Всички останали могат да се обучават самостоятелно, като гледат видео лекциите ни

# За „Академията на Телерик“ #
## Какво правим? ##
„Академията на Телерик“ за софтуерни инженери е инициатива на водещата технологична компания Телерик. Тя цели да предизвика революция в образованието, предоставяйки безплатно съвременно обучение на хиляди българи. С над 21 специализирани курса и почти 3000 видео лекции, „Академията на Телерик“ е най-мащабната инициатива за подготовка на софтуерни инженери в България. 

Стартирайки за първи път през 2009 г. с 96 курсисти като метод за подготовка на кадри за Телерик, само няколко години по-късно инициативата започва да обучава безплатно ученици, студенти и хора от цялата страна, като им предоставя необходимите знания и умения, за да отговарят на нуждите на глобалната ИТ индустрия. „Академията на Телерик“ се превръща в пионер в българското образование и неразривна част от социално-корпоративната отговорност на Телерик.

Предлагайки качествено професионално обучение, ние се стремим да развием у курсистите съвременни практически умения и да предоставим фундаментални теоретични знания, които да им гарантират успешен кариерен старт в динамично развиващата се софтуерна индустрия.

В рамките на „Академиятана Телерик“ курсистите придобиват изключително ценни умения и много практика, като развиват аналитичното си мислене, изграждат навици за работа в екип и отделят внимание на качественото създаване на софтуерни продукти.

## Защо го правим? ##
Нашата мисия е да помогнем за развитието на българската ИТ индустрия, като създаваме възможност за обучение и реализация на талантливите и мотивирани да станат софтуерни инженери млади хора. Ние предоставяме качествено, безплатно и достъпно за всички млади хора обучение, което осигурява успешен старт в кариерата и подпомага развитието на цялата индустрия. 

Можете да ни видите да водим курсове в събота и неделя, да оставаме в офиса по 12+ часа на ден, да организираме изпити и състезания след полунощ и да се забавляваме след лекции заедно с нашите курсисти, защото обичаме това, което правим.

Работим усърдно, с много хъс и желание, за да предоставяме винаги повече от очакваното: винаги актуални обучения, ориентирани към практиката, споделяне на истински know-how иопит, голямо разнообразие от теми, стотици безплатни видео уроци и допълнителни ресурси.

# Как стигнахме до тук? #
От 2009 г. насам „Академията на Телерик“ ежегодно предоставя безплатни практически обучения по разработка на софтуер за уеб, десктоп и мобилни приложения на хиляди български ученици, студенти и начинаещи софтуерни инженери.

# Проучване сред завършилите курсисти #
![](http://i.imgur.com/H0fKjJv.jpg)

# Професионална реализация #
![](http://i.imgur.com/IT0p8Qj.png)

# Инфографика #
![](http://i.imgur.com/WX9OjFx.png)
